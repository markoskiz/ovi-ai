### Лабораториска вежба 4
## Теорија на игри - Connect 4

Во оваа лабораториска вежба ќе биде имплементиран мин-макс алгоритамот за играње на
играта Connect 4.

Играта Connect 4 се игра од двајца играчи кои имаат на располагање жетони во
различни бои. Првиот играч ја започнува играта со ставање на свој жетон во една од седумте
колони. Нареден на потег е вториот играч кој исто така става свој жетон (во различна боја) во
една од седдумте колони. Жетонот во колоната секогаш се поставува на најниското слободно
место. Доколку одредена колона е целосно пополнета тогаш во истата неможе да се ставаат
жетони.

Играта трае додека еден играч не поврзе четири од своите жетони последователно во редица,
колона или дијагонално (победа), или додека не се пополни целата табла (нерешено).
Ваша задача ќе биде да ја имплементирате функцијата за проценка на состојбата (хеуристичка
функција) затоа што за истражување на сите состојби ни е потребно огромно време. Нашиот
алгоритам го истражува дрвото на играта до длабочина 4.
